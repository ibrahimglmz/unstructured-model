ÖNSÖZ
Kemal Gözler, Alıntı ve Atıf Usûllerine Giriş: Bir Ders Kitabı, Bursa, Ekin, 2023, s.7-4’ten alınmıştır. Ana Sayfa: www.anayasa.gen.tr/aaug.htm
2013 yılında “usûlsüz alıntı” sorunuyla ilgili üç kitap yayınladım. Bu ki- tapları yayınladıktan sonra benim kitaplarımdan usûlsüz alıntı yaptığını iddia ettiğim yazarlara karşı çeşitli davalar açtım; savcılıklara da şikayette bulun- dum. Usûlsüz alıntı yaptığını iddia ettiğim yazarlara hakaret ettiğim iddiasıyla bana karşı yapılan şikayetler ve açılan davalar da oldu. Gerek benim açtığım davalarda, gerekse bana karşı yapılan şikâyet ve açılan davalarda hâkimlerin, savcıların, avukatların çoğunluğunun bilimsel yazma usûlleri hakkında en te- mel bilgilerden dahi mahrum olduklarını hayretle gördüm. Neredeyse her za- man hâkimlere, savcılara ve avukatlara “alıntı” nedir, “atıf” nedir, “mealen alıntı” nedir, “aynen alıntı” nedir gibi bilimsel yazma usûllerinin en basit, tabir caiz ise en ilkel kurallarını anlatmaya çalıştım. Türkiye’de ortalama bir hukuk- çu “aynen alıntı” ile “mealen alıntı” arasındaki farkı bilmiyor. Uygulamadaki hukukçuların ezici çoğunluğu aynen alıntının kaynağının gösterilmesinin ye- terli olduğu sanıyor. Bunlar, aynen alıntıların tırnak içinde verilmesi ve bu alıntılar üç satırdan uzun iseler girintili paragraf biçiminde dizilmesi gerektiği kuralından habersizler. Mealen alıntıların ise kaynağının gösterilmesine gerek olmadığını düşünen hukukçular var. “İktibas” ile “intihal” kelimesini karıştı- ran hâkim ve savcılar gördüm. Keza “iktibas” yerine “iltibas” kelimesini kulla- nan hâkimlere de rastladım.
Aslında bunlar pek de şaşırtıcı değil. Çünkü ülkemizde hukuk fakültele- rinde lisans eğitiminde bilimsel yazma, alıntı ve atıf usûlleri konusunda bir ders yok1. Hukuk fakültesi öğrencileri bilimsel yazma usûlleri konusunda mi- nimum kurallardan habersiz olarak mezun oluyorlar. O nedenle hâkim ve sav- cılara “burada mealen alıntı var, atıf yapılması lazımdı” veya “burada aynen alıntı var, alıntının kaynağı gösterilmiş olsa bile alıntı tırnak içinde verilmeliy- di” dendiğinde insanın yüzüne “mealen alıntı” veya “aynen alıntı” terimlerini ilk defa duymuş gibi boş boş bakmaları boşuna değildir.
* *
Bir kamu hukuku yüksek lisans programında ders veren bir meslektaşım anlattı: Derste öğrencinin kendisine sunduğu on sayfalık ödevin yarısı, dipnot- larıyla birlikte bir yazarın makalesinden, diğer yarısı da yine dipnotlarıyla bir-
1. Benzer dersler, iktisadî ve idarî bilimler fakülteleri gibi bazı fakültelerimizde vardır ve olmasın- da da büyük yarar vardır.
2 ALINTI VE ATIF USÛLLERİ NE GİRİŞ
likte diğer bir yazarın makalesinden alınmış. Öğrenci ödevin sonunda “Kay- naklar” kısmında alıntı yaptığı iki makalenin künyesini vermiş.
Acaba öğrenci hakkında intihal nedeniyle disiplin soruşturması açılmalı
mıydı? Acaba ortada “intihal” var mıydı?
Bence ortada bir “intihal” değil, “cehalet” vardı. Bu yüksek lisans öğrencisi çok büyük ihtimalle iyi niyetliydi. İntihal yapmak gibi bir niyeti yoktu. Zaten bir makaleden 4-5 sayfa uzunluğunda cümle cümle alıntı yaptıktan sonra da ödevinin sonunda bu alıntının kaynağını belirtmişti. Hukuk fakültesi mezunu bu öğrencinin suçu, bir makaleden 4-5 sayfa uzunluğunda alıntı yaparak bir ödev hazırlanamayacağını bilmemesiydi. Aslında bu öğrencinin durumu şaşır- tıcı değildir. Hukuk fakültesi mezunlarının çok büyük bir kısmı, alıntı ve atıf usûllerini bilmiyor. Çünkü hukuk fakültelerinde bu konuda bir ders almıyorlar.
* *
Hukuk fakültesi mezunu olup, yüksek lisans eğitimine başlayan öğrencile- rin bilimsel yazma, alıntı ve atıf usûlleri konusunda bilgileri, belki yadırgayan- lar olacaktır; ama, maalesef, ortaokul ve liseden kalmadır. Ben 1970’lerin ikinci yarısındaki kendi ortaokul öğrenciliğimi hatırlıyorum. Öğretmen bir ödev ve- rir, hepimiz okulun kütüphanesine (daha doğrusu adı “kütüphane” olan oda- ya) gider, kütüphanedeki tek ansiklopedi olan Meydan-Larousse ansiklopedi- sinde ilgili maddeyi bulur, bu maddeyi, çizgisiz dosya kağıdına, dolma kalem- le, özene bezene ve kelimesi kelimesine aktarır, sonuna da “Kaynak: Meydan- Larousse, bilmem ne maddesi” (veya cilt ve sayfa numarası yazardık). Ancak ödevin başına hazırlayan olarak kendi ismimizi, sınıfımızı ve numaramızı yazmayı da ihmal etmezdik. Lisede de bundan daha başka bir şey görmedik. Aradan 40 küsur yıl geçmiş olsa da, muhtemelen değişen pek bir şey yok. Hu- kuk fakültelerine gelen öğrencilerin çoğunluğunun bilimsel yazma ve alıntı ve atıf usûlleri konusunda bundan daha fazla bildikleri bir şey yok. Hukuk fakül- tesine liseden bu şekilde gelen öğrenciler bilimsel yazma, alıntı ve atıf usûlleri konusunda yine tek bir şey öğrenmeden mezun oluyorlar.
Hukuk fakültelerinin lisans programlarına acilen “hukukta bilimsel yaz-
ma, alıntı ve atıf usûlleri” dersinin konulması gerekir.
* *
Türkiye’de pek çok üniversitenin kamu hukuku veya özel hukuk yüksek lisans ve doktora programlarında “hukukta metot” veya “hukuk metodolojisi” isimli derslerin olduğu görülmektedir. Ne var ki bu derslerde öğrencilere ne öğretildiği bir muammadır. Bir kere “hukukta metot” veya “hukuk metodoloji- si” derslerinin doğru konusu, öğrencilere bilimsel yazma ve atıf usûllerinin öğ- retilmesi değil, hukukta doğru akıl yürütmenin yol ve ilkelerinin öğretilmesin- den ibarettir. Hukuk metodolojisi dersinde “dipnot nasıl yazılır” konusunda bilgi verilmez, ama “hukukta argümantasyon nedir”, “gerekçe nedir” gibi ko-
ÖNSÖZ 3
nular incelenir. Dolayısıyla hukukta metot dersleri, “çorba” hâline getirilme- dikçe, bu derslerde alıntı ve atıf usûlleri öğretilemez.
Türkiye’de yüksek lisans ve doktora seviyesinde hukukta metot derslerin- den farklı bir “bilimsel yazma, alıntı ve atıf usûlleri” konulu bir dersin konul- masında yarar vardır.
Şüphesiz ülkemizde bazı üniversitelerin kamu ve özel hukuk yüksek li- sans ve doktora programlarında, olması gerektiği gibi, hukukta bilimsel araş- tırma, yazma, alıntı ve atıf usûlleri konusunda dersler vardır. Ancak bu ders- lerde benim görebildiğim kadarıyla, hukuk öğrencilerine mahsus, kullanılabi- lecek bir ders kitabı Türkiye’de yoktur2.
Oysa pek çok yabancı ülkede hukuk eğitiminde daha lisans seviyesinde hukuk öğrencilerine bilimsel araştırma ve yazma usûlleri, alıntı ve atıf kuralları öğretilir. Bu konuda batı ülkelerinde hem dersler, hem de herkesçe bilinen ve kullanılan ders kitapları veya manual’lar vardır. ABD’deki bütün hukuk öğren- cileri daha öğrenimlerinin başında The Bluebook’taki alıntı ve atıf kurallarını öğ- renirler ve hazırladıkları tüm ödevlerde bu kurallara uyarlar. ABD’de öğrenci- lere The Bluebook’taki alıntı ve atıf kurallarını öğreten dersler de vardır.
* *
2013 yılında yayınladığım usûlsüz alıntı sorunuyla ilgili üç kitaptan sonra özellikle yüksek lisans ve doktora öğrencilerinden alıntı ve atıf usûlleri konu- sunda somut sorular soran pek çok e-posta aldım. Bunların arasında alıntıladı- ğı paragrafı bana gönderip “bu paragrafın kaynağını nasıl göstereceğim” diye soran doktora öğrencileri dahi oldu! Bu soruların hepsi iyi niyetli genç meslek- taşlarımızdan gelen sorulardı. Aslında bu genç meslektaşlarımızın bu soruları sormalarının sebebi farkında olmadan usûlsüz alıntı yapıyor olmaktan kork- malarıydı. Bu soruları soran genç meslektaşlarımızın dürüst insanlar olduğu hemen anlaşılıyordu. Zaten onları bu soruları sormaya iten şey kendilerinin dürüstlükleriydi. Ama maalesef sorulan bu sorular, bu genç meslektaşlarımızın
2. Yaşar Karayalçın’ın Hukukda Öğretim-Kaynaklar-Metod isimli meşhur ve değerli kitabı da, bu ki- tapta nadiren alıntı ve atıf usûllerine ilişkin bilgiler olsa da, esasen bir metot kitabıdır. Bkz. Ya- şar Karayalçın, Hukukda Öğretim-Kaynaklar-Metod (Problem Çözme), Ankara, Banka ve Ticaret Hukuku Araştırma Enstitüsü Yayınları, 1. Baskı, 1977 (Aynur Yongalık ile, 8. Baskı, 2021, 372 s.). Bu kitaba son yıllarda yayınlanmış şu iki kitabı ekleyelim: Yusuf Karakoç, Hukuk Araştırma- larında Metod, Ankara, Yetkin, 2021, 147 s.; Ayşe Odman Boztosun, Selin Sert Sütçü ve Oğuzhan Kaya, Hukukta Bilimsel Araştırma Nasıl Yapılır, Ankara, Seçkin, 2022, 295 s. Her iki kitap da esas itibarıyla alıntı ve atıf usûlleri kitabı değil, araştırma yöntemi kitabıdır. Her iki kitapta da alıntı ve atıf usûllerine ayrılan sayfa sayısı oldukça sınırlıdır.
Diğer yandan belirtelim ki, Ertuğrul Uzun’un Eugene Volokh’tan çevirdiği Akademik Metin- ler Nasıl Yazılır? Hukukçular İçin Bir Rehber (İstanbul, Tekin Yayınları, 2. Baskı, 2019) başlıklı de- ğerli kitap da benim anladığım anlamda bir bilimsel yazma, alıntı ve atıf usûlleri kitabı değildir. Bu kitapta hukukta bilimsel araştırmanın ve yazmanın içerik kuralları öğretilmektedir.
4 ALINTI VE ATIF USÛLLERİ NE GİRİŞ
alıntı ve atıf usûlleri konusunda bilgilerinin oldukça sınırlı olduğunu, bazı nok- talardaki bilgilerinden de tereddüt ettiklerini göstermekteydi.
Bu nedenle ben, gerek lisans, gerek yüksek lisans, gerekse doktora düze- yinde olsun bütün hukuk öğrencilerine yönelik alıntı ve atıf usûllerini öğreten bir kaynak kitap yazmaya karar verdim.
* *
Maalesef alıntı ve atıf usûlleriyle ilgili söz konusu kitabın yazılması ve ya- yınlanması çok uzun zaman aldı. Söz konusu kitabı, geçen 2022 yılı Ocak ayın- da yayınladığım Bilimsel Yazma ve Yayınlama başlıklı kitabımla birlikte, 2013 yı- lında yazmaya başlamıştım. Ama araya her yıl başka işler girdi ve bu kitabın yazılmasını hep ertelemek zorunda kaldım. Bu kitap hep ikinci plâna itilen ki- tap oldu. Neticede söz konusu kitabı on yıl sonra, 2023 yılının Nisan ayında bi- tirmek nasip oldu. Kitabı, Alıntı ve Atıf Usûlleri (Bursa, Ekin, 2023, 48+1662 s.) başlığıyla Ekin yayınevinden yayınladım.
* *
Yukarıdaki düşüncelerle yazmaya başladığım ve yukarıda açıklandığı gibi oldukça gecikerek tamamlayabildiğim Alıntı ve Atıf Usûlleri başlıklı kitap, be- nim düşündüğümden ve istediğimden çok daha hacimli bir kitap oldu. Kitap, içindekiler ile birlikte, 1710 sayfaya ulaştı. Bu sayfa sayısında bir kitabın yük- sek lisans ve doktora öğrencileri ve keza akademisyenler için normal olduğu söylenebilir. Ancak bu uzunluktaki bir kitabın lisans öğrencileri için gereğin- den fazla uzun ve ayrıntılı olduğu açıktır. Bu nedenle bu kitabı özetleyerek li- sans öğrencileri için bir standart ders kitabı hazırlamak istedim. Ortaya eliniz- de tuttuğunuz 562 sayfalık bu kitap çıktı. Bu kitaba, önceki kitap ile karışma- ması için Alıntı ve Atıf Usûllerine Giriş: Bir Ders Kitabı başlığını verdim.
* *
Bu kitabın özetlendiği Alıntı ve Atıf Usûlleri başlıklı asıl kitabın yazılması ve yayınlanması sürecinde bana yardımcı olan kişiler oldu. Bunların başında sevgili eşim Ürküş Gözler gelmektedir. Bölümlerin ilk okuyucusu ve eleştiricisi o oldu. Bölümlerin ilk düzeltmesini o yaptı. Kendisine teşekkür ediyorum. Ay- nı kitabın ikinci okuma işini gönüllü olarak yeni bir arkadaşımız üstlendi: Me- lih Çiçekci. Bütün bölümleri, baştan sona büyük bir dikkatle okudu ve düzeltti. Kendisine teşekkür ediyorum. Onların Alıntı ve Atıf Usûlleri başlıklı asıl kitabın düzeltilmesindeki emekleri hâliyle o kitabın bir özeti olan bu kitaba da yansıdı.
Hâliyle kitaptaki hataların ve kusurların sorumluluğu sadece bana aittir.
Kemal Gözler, Alıntı ve Atıf Usûllerine Giriş: Bir Ders Kitabı, Bursa, Ekin, 2023, s.7-4’ten alınmıştır. Ana Sayfa: www.anayasa.gen.tr/aaug.htm
K.G.
